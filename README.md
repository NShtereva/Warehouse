# Склад

Да се напише програма, реализираща информационна система, обслужваща склад. Програмата съхранява и обработва данните за наличността в склада в текстов или 
двоичен файл с формат по ваш избор. 

За всеки продукт се съхранява следната информация:
  - име (описание на продукта, символен низ с произволна дължина от тип char* или ваш дефиниран клас)
  - срок на годност
  - дата на постъпване в склада
  - име на производител
  - налично количество
  - местоположение (вкл. секция, рафт, пореден номер)
    - номерирайте склада си, както прецените, че ще ви е удобно, имайте предвид, че в началото той е празен и различно количество стока е 
нормално да заема различно по обем място
  - коментар (свободен текст)

Работата с програмата се осъществява в диалогов режим, като се поддържат следните операции:
  - Извеждане - Извежда информация за наличните продукти в склада
  - Добавяне на продукт - Добавя нов продукт в склада в диалогов режим, като въвежда всички данни за продукта и ги проверява за коректност. При добавянето на 
продукта се спазват следните правила:
    - ако нов продукт е с различен срок на годност от вече съществуващ едноименен продукт, той да бъде поставен на различно място
    - ако имате достатъчно място, еднакви продукти с един и същи срок на годност да бъдат поставени на съседни места в склада (т.е. на един и същи рафт, ако е възможно, или ако не - на съседни рафтове в една секция, ако е възможно, или ако не - на съседни секции).
    - при извеждане на списъка с налични продукти да се изведе общото количество на едноименните продукти, независимо от срока им на годност
  - Изваждане на продукт - Изважда продукт от склада в диалогов режим:
    - по дадено име и количество, изважда съответните продукти от склада и извежда информацията за продукта, и къде се е намирал
    - при наличие на повече от една партида, първо намалява тази със най-скоро изтичащ срок на годност, тогава във изведената информация за извършеното действие се отбелязва количеството и мястото на всяка от партидите, които сме намалили
    - в случай на опит за изваждане на повече от наличното, да се дава информация на потребителя за наличността на продукта и срока на годност на партидите и възможност да реши дали все пак не иска да извади това, което е останало
  - Справка за наличност - Извежда справка за всички промени в наличността в период, въведен от потребителя, включително зареждания и извеждания на стоки.
  - Разчистване - Въвежда информация за текущата дата и разчиства склада от всички стоки, на които е изтекъл или предстои скоро да изтече срока на годност, като 
извежда информация за разчистените стоки в текстов файл с име cleanup-YYYY-MM-DD.txt, където YYYY-MM-DD е въведената дата.
